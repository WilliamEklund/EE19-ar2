<p>
  <body>
    <html>
      <h1>
        Alfred Nobel 
      </h1>
    <p>
        Alfred Bernhard Nobel (info), född 21 oktober 1833 i Stockholm[9], död 10 december 1896 i San Remo, Ligurien, Italien[9], var en svensk kemist, uppfinnare av dynamiten[9], industrialist, donator, ingenjör och stiftare av Nobelpriset.[9] Släkten Nobel härstammar från den uppländske häradshövdingen Petter Nobelius (död 1707), som ursprungligen var från Östra Nöbbelöv i Skåne.[10]
      
       </p><p>
         Hans uppfinningar kunde – och kom också att – å ena sidan användas för krigiska ändamål, men å andra sidan hyllade han fred. Denna dualism kan sägas vara grunden för utformningen av hans testamentariska förordnanden om Nobelprisets syfte "att komma mänskligheten till den största nytta" och det särskilda fredspriset. Alfred Nobel menade att hans dynamit ledde till fred och gav följande förklaring: "När det står klart vilken kraft det finns i sprängämnen och krut och vilken skada de kan åstadkomma kommer man avstå från att använda dem".
       </p>
       <p>
           Han var mycket intresserad av vetenskap och konst och hedrades för detta på flera sätt. Bland allt vetenskapligt arbete var han också upphovsman till en del skönlitterära alster. Han skrev dikter på såväl svenska som engelska. De avspeglar för det mesta ensamhet, melankoli och leda vid livet.[11] Han hade ett bibliotek på knappt 2 600 volymer fördelade på cirka 1200 titlar, varav det mesta var skönlitteratur.[12] Det litterära intresset avspeglas i nobeltestamentets föreskrift om litteraturpriset.
       </p>                                                        
       
                        
           Alfred Nobel



    </html>
  
    </body>
    </p>